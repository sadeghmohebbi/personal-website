---
title: پیش به سوی تایپ اسکریپتی شدن
description: چرا در پروژه‌ی بعدی تان باید از تایپ‌اسکریپت استفاده کنید
date: 2024-03-29
tags:
  - typescript
  - javascript
draft: false
---

من خودم از جمله افرادی هستم که راحتی کار با جاوااسکریپت را به استفاده از تایپ‌اسکریپت ترجیح می‌دهم ولی همیشه در مواقع دیباگ یا به مشکل خوردن پروژه، از این انتخاب خودم پشیمان شدم. به نظرم رسید که از دو جنبه به موضوع نگاه کنم و خودم را متقاعد کنم که پروژه‌ی بعدی node js ای ام را حتما با تایپ‌اسکریپت شروع کنم. البته کماکان برای اسکریپت های کوچک و ساده از جاوااسکریپت استفاده خواهم کرد چراکه وارد کردن این پیچیدگی باید ارزش اش را داشته باشد!{.rtl}

## کدنویسی حرفه‌ای {.rtl}
اگر تایپ‌اسکریپت تنها یک ویژگی type safe بودن برای زبان جاوا‌اسکریپت را داشت، همین یک ویژگی برای یادگیری و استفاده از تایپ‌اسکرپت کافی بود. این ویژگی به ما این امکان را می‌دهد که از بسیاری از خطاهای ران‌تایم هنگام کدنویسی جلوگیری کنیم و در نتیجه سریع‌تر و با دغدغه‌ی کمتری برنامه‌ی خود را روی پروداکشن مستقر و بروزرسانی کنیم. {.rtl}

تجربه لذت‌ بخش پیاده‌سازی دیزان پترن ها، عبارات جدید و مطابق با زبان های دیگر مانند C# و Java و ... همگی در تایپ‌اسکریپت وجود دارد. با یادگیری و استفاده از آن‌ها بسیار تمیز تر و حرفه تر می‌تونیم برنامه خود را طراحی و کد‌نویسی کنیم. {.rtl}

در این موضوع نباید از دو نکته‌ی مهم غافل شد: نکته‌ی اول هزینه‌ی نسبتا بالای یادگیری مخصوصا برای فردی مثل من که کلا با زبان های type safe کمتر کار کرده یا کار نکرده. (عموما بین php و پایتون و .. چرخیده‌ایم) {.rtl}

یادگیری تایپ‌اسکریپت و استفاده‌ی اصولی ازین زبان نیازمند تمرکز و وقت گذاشتن است.{.rtl}

{% image "./typescript-learner-confused.jpg", "a typescript learner confused by a lot of new terms" %}

در اینجا که به نقطه‌ی اوج داستان رسیدیم، بهتراست نگاهی به [مستندات تایپ‌اسکریپت](https://www.typescriptlang.org/) بیاندازید. {.rtl}

و در آخر نکته‌ی دوم این است که هنگام استفاده از تایپ‌اسکریپت، کار ها را به روش همان تایپ‌اسکریپت انجام دهید و از تمام قابلیت های زبان استفاده کنید. شاید باورتان نشود ولی دیده‌ام که پسوند فایلی ts است ولی کد های داخل آن تفاوتی با جاوا‌اسکریپت نمی‌کند. متاسفانه استفاده از تایپ any یا سایر کار های مشابه بسیار شایع است. {.rtl}

## روند جهانی و بازار کار {.rtl}

نظرسنجی ها سال به سال از افزایش محبوبیت تایپ‌اسکریپت می‌گویند. آخرین نظرسنجی های stateOfJs و stackOverFlow این فرضیه را تایید می‌کند. همچنین به خوبی می توان روند واضحی را از ریپازیتوری های روی گیت‌هاب دید.{.rtl}

{% image "./js-vs-ts-trends.png", "typescript vs javascript over the years" %}

[منبع](https://tjpalmer.github.io/languish/#y=mean&weights=issues%3D1%26pulls%3D0%26stars%3D1%26soQuestions%3D1&names=typescript%2Cjavascript)

اگر نگاهی به ران‌تایم ها و رجیستری های نوظهور جاوااسکریپت بیاندازید متوجه یک موضوع مشترک بین آن ها می‌شوید و آن پشتیبانی از تایپ‌اسکریپت به صورت پیش فرض است. به طور مثال فریم‌ورک deno و bun و همچنین رجیستری jsr را بررسی کنید. {.rtl}


اکوسیستم تایپ‌اسکریپت به سرعت در حال تکمیل شدن و رشد است، در نتیجه پیشنهاد می‌کنم برای پروژه‌ی بعدی تان نگاهی نیز به تایپ‌اسکریپت داشته باشید. {.rtl}